
## Principy anotace

### Přiřazení pádů

Pády lze v textu značit dvěma různými způsoby:
  - (A) Tak, aby každou syntaktickou funkci zastával právě jeden pád.
  - (B) Tak, aby každá konkrétní forma měla minimální počet různých anotací napříč všemi jejími výskyty.

Přístup (A) je do jisté míry běžný v popisu například slovanských jazyků: pád přímého předmětu v aktivní
větné konstrukci označujeme jako akuzativ. Synkretismus mezi nominativem a akuzativem u neživotných jmen
se pak jeví jako empirický fakt. Pokud bychom takto popisovali romštinu, budeme potřebovat definovat
akuzativ (který je u životných substantiv totožný s nepřímým pádem a u neživotných s nominativem)
a také předložkový pád (který je u substantiv totožný s nominativem a u zájmen s lokativem).

Důslednou aplikaci tohoto principu v literatuře nenacházím; používá ho mimo jiné Hübschmannová (???) pro
akuzativ.

Přístup (B) znamená, že přímý předmět životného substantiva v textu označíme jako nepřímý pád, kdežto
přímý předmět neživotného jako nominativ. Podobně substantivum po předložce anotujeme jako nominativ,
kdežto zájmeno jako lokativ.

Návrh aplikace druhého přístupu pochází od Elšík (???) a zde je důsledně přijatý - mimo jiné proto, že
díky němu je distance mezi historizující a synchronní anotací textu menší.